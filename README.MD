# Studijní opory do optimalizace

Tento studijní materiál je zaměřen na problematiku matematické optimalizace v inženýrské praxi se zvláštním důrazem na praktickou aplikaci numerických metod při řešení konstrukčního návrhu. Obsah skript je koncipován tak, aby čtenáři poskytl nejen teoretický základ optimalizačních postupů, ale také praktický návod k jejich implementaci a využití při návrhu.

Výklad je systematicky strukturován od základních pojmů optimalizace až po pokročilé metody řešení vázaných i nevázaných optimalizačních problémů. Nedílnou součástí materiálu jsou ukázkové příklady a cvičení, které podporují pochopení probírané problematiky a umožňují její bezprostřední aplikaci v praxi.

Významnou roli v tomto materiálu hraje programovací jazyk Python, který je využíván pro numerické výpočty, vizualizaci výsledků a~demonstraci principů optimalizačních algoritmů. Konkrétně jsou využity knihovny jako *NumPy*, *SciPy* a *Matplotlib*, které umožňují efektivní řešení a grafickou interpretaci optimalizačních úloh.


Tento učební a podpůrný učební materiál byl vytvořen v rámci projektu *Podpora zelených dovedností a udržitelnosti na VŠB-TUO* (NPO\_VSB-TUO\_MSMT-2144/2024-4). Překládaný materiál je určen primárně pro studenty navazujícího magisterského studia studijního oboru *Konstrukce a simulace strojů*, uskutečňovaném na *Fakultě strojní Vysoké školy báňské - Technické univerzity Ostrava*.
